---
title: "Převzetí služeb při selhání a navrácení služeb po obnovení virtuálních počítačů VMware a fyzických serverů replikovaných do Azure pomocí Site Recovery | Microsoft Docs"
description: "Zjistěte, jak provést převzetí služeb při selhání virtuálních počítačů VMware a fyzických serverů do Azure a navrácení služeb po obnovení do místní lokality pomocí Azure Site Recovery."
services: site-recovery
author: rayne-wiselman
manager: carmonm
ms.service: site-recovery
ms.topic: tutorial
ms.date: 02/07/2018
ms.author: raynew
ms.custom: MVC
ms.openlocfilehash: f074312ecee39d4b3022df64b51aadd2bb8f968c
ms.sourcegitcommit: 088a8788d69a63a8e1333ad272d4a299cb19316e
ms.translationtype: HT
ms.contentlocale: cs-CZ
ms.lasthandoff: 02/27/2018
---
# <a name="fail-over-and-fail-back-vmware-vms-and-physical-servers-replicated-to-azure"></a>Převzetí služeb při selhání a navrácení služeb po obnovení virtuálních počítačů VMware a fyzických serverů replikovaných do Azure

Tento kurz popisuje, jak provést převzetí služeb při selhání virtuálního počítače VMware do Azure. Po převzetí služeb při selhání navrátíte služby po obnovení do místní lokality, až bude dostupná. V tomto kurzu se naučíte:

> [!div class="checklist"]
> * Ověření vlastností virtuálního počítače VMware a kontrola, že odpovídá požadavkům Azure
> * Spuštění převzetí služeb při selhání do Azure
> * Vytvoření procesového serveru a hlavního cílového serveru pro navrácení služeb po obnovení
> * Znovunastavení ochrany virtuálních počítačů Azure do místní lokality
> * Převzetí služeb při selhání z Azure do místní lokality
> * Znovunastavení ochrany místních virtuálních počítačů a opětovné spuštění replikace do Azure

Tento kurz je pátou částí série. Tento kurz předpokládá, že jste už dokončili úlohy z předchozích kurzů.

1. [Příprava Azure](tutorial-prepare-azure.md)
2. [Příprava VMware v místním prostředí](tutorial-prepare-on-premises-vmware.md)
3. [Nastavení zotavení po havárii](tutorial-vmware-to-azure.md)
4. [Spuštění postupu zotavení po havárii](tutorial-dr-drill-azure.md)

## <a name="preparing-for-failover-and-failback"></a>Příprava na převzetí služeb při selhání a navrácení služeb po obnovení

Ujistěte se, že virtuální počítač neobsahuje žádné snímky. Místní virtuální počítač se během opětovného nastavování ochrany vypne.
To pomáhá zajistit konzistenci dat během replikace. Po dokončení opětovného nastavování ochrany virtuální počítač nezapínejte. K znovunastavení ochrany replikační skupiny použijte stejný hlavní cílový server. Pokud k znovunastavení ochrany replikační skupiny použijete jiný hlavní cílový server, nemůže server zajistit společný bod v čase.

Převzetí služeb při selhání a navrácení služeb po obnovení probíhá ve čtyřech fázích:

1. **Převzetí služeb při selhání do Azure:** Převezmou se služby při selhání počítačů z místní lokality do Azure.
2. **Znovunastavení ochrany virtuálních počítačů Azure:** Znovu se nastaví ochrana virtuálních počítačů Azure, aby se začaly replikovat zpět do místních virtuálních počítačů VMware.
3. **Převzetí služeb při selhání do místní lokality:** Spustí se převzetí služeb při selhání, které zajistí navrácení služeb po obnovení z Azure.
4. **Znovunastavení ochrany místních virtuálních počítačů:** Po navrácení dat po obnovení se znovu nastaví ochrana místních virtuálních počítačů, na které jste provedli navrácení služeb po obnovení, aby se začaly replikovat do Azure.

## <a name="verify-vm-properties"></a>Ověření vlastností virtuálního počítače

Ověřte vlastnosti virtuálního počítače a ujistěte se, že splňuje [požadavky Azure](site-recovery-support-matrix-to-azure.md#failed-over-azure-vm-requirements).

1. V části **Chráněné položky** klikněte na **Replikované položky** a pak na virtuální počítač.

2. V podokně **Replikovaná položka** se zobrazí souhrn informací o virtuálním počítači, jeho stav a nejnovější dostupné body obnovení. Kliknutím na **Vlastnosti** zobrazíte další podrobnosti.

3. V části **Výpočty a síť** můžete upravit název Azure, skupinu prostředků, cílovou velikost, [skupinu dostupnosti](../virtual-machines/windows/tutorial-availability-sets.md) a [nastavení spravovaného disku](#managed-disk-considerations).

4. Můžete zobrazit a upravit nastavení sítě, včetně sítě a podsítě, do které se virtuální počítače Azure umístí po převzetí služeb při selhání, a IP adresy, která se jim přiřadí.

5. V části **Disky** se zobrazí informace o operačním systému a datových discích ve virtuálním počítači.

## <a name="run-a-failover-to-azure"></a>Spuštění převzetí služeb při selhání do Azure

1. V části **Nastavení** > **Replikované položky** klikněte na virtuální počítač a pak na **Převzetí služeb při selhání**.

2. V části **Převzetí služeb při selhání** vyberte **Bod obnovení**, ke kterému se mají převzít služby při selhání. Můžete použít jednu z následujících možností:
   - **Nejnovější (výchozí):** Tato možnost nejprve zpracuje veškerá data odeslaná do Site Recovery. Poskytuje nejnižší cíl bodu obnovení (RPO), protože se virtuální počítač Azure vytvoří teprve tehdy, až převzetí služeb při selhání bude mít veškerá data, která se do Site Recovery replikovala při aktivaci převzetí služeb při selhání.
   - **Nejnovější zpracovaný:** Tato možnost převezme služby při selhání virtuálního počítače k nejnovějšímu bodu obnovení zpracovanému službou Site Recovery. Tato možnost poskytuje nízkou plánovanou dobu obnovení (RTO), protože se neztrácí žádný čas zpracováním nezpracovaných dat.
   - **Nejnovější konzistentní vzhledem k aplikacím:** Tato možnost převezme služby při selhání virtuálního počítače k nejnovějšímu bodu obnovení konzistentnímu vzhledem k aplikacím zpracovanému službou Site Recovery.
   - **Vlastní:** Zadáte vlastní bod obnovení.

3. Vyberte možnost **Před spuštěním převzetí služeb při selhání vypnout počítač**, pokud se chcete pokusit před aktivací převzetí služeb při selhání vypnout zdrojové virtuální počítače. Převzetí služeb při selhání bude pokračovat i v případě, že se vypnutí nepovede. Průběh převzetí služeb při selhání můžete sledovat na stránce **Úlohy**.

4. Pokud jste připraveni na připojení k virtuálnímu počítači Azure, připojte se k němu, abyste ho po převzetí služeb při selhání ověřili.

5. Po ověření můžete převzetí služeb při selhání **Potvrdit**. Tím se odstraní všechny dostupné body obnovení.

> [!WARNING]
> **Nepřerušujte v průběhu proces převzetí služeb při selhání:** Před spuštěním převzetí služeb při selhání se zastaví replikace virtuálního počítače.
> Pokud převzetí služeb při selhání v průběhu přerušíte, tak se sice zastaví, ale virtuální počítač se nebude znovu replikovat.

V některých scénářích vyžaduje převzetí služeb při selhání další zpracování, které trvá asi osm až deset minut. Možná si všimnete delšího trvání testovacího převzetí služeb při selhání u fyzických serverů, počítačů VMware s Linuxem, virtuálních počítačů VMware, které nemají povolenou službu DHCP, a virtuálních počítačů VMware, které nemají následující ovladače spuštění: storvsc, vmbus, storflt, intelide, atapi.

## <a name="create-a-process-server-in-azure"></a>Vytvoření procesového serveru v Azure

Procesový server přijímá data z virtuálního počítače Azure a odesílá je do místní lokality. Mezi procesovým serverem a chráněným virtuálním počítačem se vyžaduje síť s nízkou latencí.

- Pokud používáte připojení Azure ExpressRoute, můžete pro účely testování použít místní procesový server, který je automaticky nainstalovaný na konfiguračním serveru.
- Pokud používáte připojení VPN nebo pokud spouštíte navrácení služeb po obnovení v produkčním prostředí, musíte nastavit virtuální počítač Azure jako procesový server založený na Azure pro navrácení služeb po obnovení.
- Pokud chcete nastavit procesový server v Azure, postupujte podle pokynů v [tomto článku](site-recovery-vmware-setup-azure-ps-resource-manager.md).

## <a name="configure-the-master-target-server"></a>Konfigurace hlavního cílového serveru

Ve výchozím nastavení běží hlavní cílový server na místním konfiguračním serveru. Pro účely tohoto kurzu používáme výchozí hlavní server. Hlavní cílový server přijímá data navrácení služeb po obnovení.

Pokud je virtuální počítač na hostiteli ESXi spravovaném serverem vCenter, musí mít hlavní cílový server přístup k úložišti dat virtuálního počítače (VMDK), aby na disky virtuálního počítače mohl zapisovat replikovaná data. Ujistěte se, že je úložiště dat virtuálního počítače připojené k hostiteli hlavního cílového serveru a že umožňuje přístup pro čtení i zápis.

Pokud je virtuální počítač na hostiteli ESXi nespravovaném serverem vCenter, služba Site Recovery během opětovného nastavování ochrany vytvoří nový virtuální počítač. Virtuální počítač se vytvoří na hostiteli ESX, na kterém vytvoříte hlavní cílový server.
Pevný disk virtuálního počítače musí být v úložišti dat přístupném pro hostitele, na kterém běží hlavní cílový server.

Pokud virtuální počítač nepoužívá vCenter, musíte před znovunastavením ochrany tohoto počítače dokončit zjišťování hostitele, na kterém běží hlavní cílový server. To platí i pro navrácení služeb po obnovení fyzických serverů. Další možností v případě, že existuje místní virtuální počítač, je odstranit ho před provedením navrácení služeb po obnovení. Navrácení služeb po obnovení pak vytvoří nový virtuální počítač na stejném hostiteli, jako je hostitel ESX hlavního cílového serveru. Když provedete navrácení služeb po obnovení do alternativního umístění, data se obnoví do stejného úložiště dat a stejného hostitele ESX, které používá místní hlavní cílový server.

Na hlavním cílovém serveru nemůžete používat funkci Storage vMotion. Jinak navrácení služeb po obnovení nebude fungovat, protože nebude mít přístup k diskům. Vylučte hlavní cílové servery ze svého seznamu vMotion.

## <a name="reprotect-azure-vms"></a>Znovunastavení ochrany virtuálních počítačů Azure

Tento postup předpokládá, že místní virtuální počítač není dostupný a znovu nastavujete ochranu do alternativního umístění.

1. V části **Nastavení** > **Replikované položky** klikněte pravým tlačítkem na virtuální počítač, u kterého došlo k převzetí služeb při selhání, a pak na **Znovu nastavit ochranu**.
2. V části **Znovu nastavit ochranu** ověřte, že je vybraná možnost **Z Azure do místní lokality**.
3. Zadejte místní hlavní cílový server a procesový server.

4. V části **Úložiště dat** vyberte úložiště dat hlavního cílového serveru, do kterého chcete obnovit disky v místním prostředí. Tuto možnost použijte v případě, že se místní virtuální počítač odstranil a potřebujete vytvořit nové disky. Pokud již disky existují, toto nastavení se ignoruje, ale musíte zadat nějakou hodnotu.
5. Vyberte jednotku hlavního cílového serveru pro uchovávání dat. Automaticky se vyberou zásady navrácení služeb po obnovení.
6. Kliknutím na **OK** zahajte opětovné nastavování ochrany. Úloha začne replikovat virtuální počítač z Azure do místní lokality. Průběh můžete sledovat na kartě **Úlohy**.

> [!NOTE]
> Pokud chcete virtuální počítač Azure zotavit do existujícího místního virtuálního počítače, připojte úložiště dat místního virtuálního počítače s přístupem ke čtení i zápisu k hostiteli ESXi hlavního cílového serveru.


## <a name="run-a-failover-from-azure-to-on-premises"></a>Spuštění převzetí služeb při selhání z Azure do místní lokality

Ke zpětné replikaci do místní lokality se používá zásada navrácení služeb po obnovení. Tato zásada se vytvoří automaticky při vytváření zásady replikace pro replikaci do Azure:

- Tato zásada se automaticky přidruží ke konfiguračnímu serveru.
- Tuto zásadu není možné upravit.
- Zásada má tyto hodnoty:
    - Prahová hodnota cíle bodu obnovení (RPO) = 15 minut
    - Uchovávání bodu obnovení = 24 hodin
    - Frekvence pořizování snímků konzistentních vzhledem k aplikacím = 60 minut

Spusťte převzetí služeb při selhání následujícím způsobem:

1. Na stránce **Replikované položky** klikněte pravým tlačítkem na počítač a pak na **Neplánované převzetí služeb při selhání**.
2. V části **Potvrdit převzetí služeb při selhání** ověřte, že převzetí služeb při selhání směřuje z Azure.

3. Vyberte bod obnovení, který chcete pro převzetí služeb při selhání použít. Bod obnovení konzistentní vzhledem k aplikacím je starší než nejnovější bod v čase, což způsobí ztrátu některých dat. Po spuštění převzetí služeb při selhání Site Recovery vypne virtuální počítače Azure a spustí místní virtuální počítač. Dojde k určitému výpadku, takže zvolte vhodnou dobu.
4. Klikněte pravým tlačítkem na počítač a pak klikněte na **Potvrdit**. Tím se aktivuje úloha, která odebere virtuální počítače Azure.
5. Ověřte, že se virtuální počítače Azure vyply podle očekávání.


## <a name="reprotect-on-premises-machines-to-azure"></a>Znovunastavení ochrany místních počítačů do Azure

Data by teď měla být zpět ve vaší místní lokalitě, ale nereplikují se do Azure. Replikaci do Azure můžete znovu spustit následujícím způsobem:

1. V části trezor > **Nastavení** > **Replikované položky** vyberte virtuální počítače, u kterých došlo k navrácení služeb po obnovení, a klikněte na **Znovu nastavit ochranu**.
2. Vyberte procesový server, který se používá k odesílání replikovaných dat do Azure, a klikněte na **OK**.

Po znovunastavení ochrany se virtuální počítač replikuje zpět do Azure a podle potřeby můžete spustit převzetí služeb při selhání.
